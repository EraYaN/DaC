Voor dit project is gekozen voor het ontwerpen van een Graphics Processing Unit (GPU). Deze GPU zal natuurlijk niet zo geavanceerd zijn als de hedendaagse GPU's, maar het is interessant en uitdagend om te kijken hoe uitgebreid de GPU gemaakt kan worden binnen een bepaalde tijd met gebruikmaking van de Sea-Of-Gates (SoG) techniek. Met bijvoorbeeld de eerste computer GPU uit 1999 de Nvidia GeForce 256 die toendertijd al 15 miljoen driehoeken per seconde en 480 miljoen pixels per seconden kon tekenen, zal het interessant zijn om te kijken hoe onze uiteindelijke GPU hiermee vergelijkt.